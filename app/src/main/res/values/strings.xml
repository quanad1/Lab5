<resources>
    <string name="app_name">Lab5</string>
    <string name="volvo_opis">Volvo Car Corporation – szwedzki producent samochodów osobowych z siedzibą w Göteborgu działający od 1927 roku. Marka należy do chińskiego koncernu Geely.\nZa datę założenia Volvo uważa się dzień 14 kwietnia 1927 roku, kiedy to w Hisingen rozpoczęto produkcję pierwszego samochodu pod nazwą ÖV4 (zwany popularnie jako „Jacob”).  W 1964 roku otwarto nowy zakład w Torslandii pod Göteborgiem. Na początku lat 70. otwarto Volvo Technical Center, gdzie przeprowadza się testy nowych pojazdów oraz systemów bezpieczeństwa.  W 1973 roku firma przejęła 1/3 akcji DAF[1].\nOd 1999 roku samochody osobowe produkowało przedsiębiorstwo Volvo Car Corporation należące do koncernu Ford Motor Company. Ford zakupił Volvo za 6,5 miliarda dolarów[2]. Prawa do marki Volvo podzielone były po połowie (50/50) pomiędzy obu producentów: Volvo i Forda. Na skutek kryzysu gospodarczego w USA, Ford zmuszony był jednak w 2010 roku sprzedać przedsiębiorstwo i nowym właścicielem Volvo Car Corporation został chiński koncern Zhejiang Geely Holding Group Company Limited, produkujący także samochody pod swoją marką Geely[2]. W dniu 28 marca 2010 roku przedsiębiorstwo zostało sprzedane koncernowi Geely za kwotę 1,8 mld dolarów[3]. Wbrew obawom, nowy właściciel zachował dotychczasowy szwedzki wizerunek marki, wiążący się z jej prestiżem, jednocześnie dokonując dużych inwestycji i otwierając nowe fabryki w Chinach (Chengdu i Daqing) oraz w USA (Charleston)[2]. Na skutek wprowadzenia nowych modeli, które zyskały uznanie, Volvo zwiększyło w kolejnej dekadzie produkcję i swoje dochody, a zatrudnienie dwukrotnie wzrosło[2]. W 2011 roku sprzedaż wyniosła 449 225 samochodów, a w 2019 roku po raz pierwszy przekroczyła 700 tysięcy (705 452)[2].\nKoncepcja założycieli spółki akcyjnej, którymi byli Gustaf Larson i Assar Gabrielsson, polegała na dostarczeniu na rynek samochodu dostosowanego do szwedzkich dróg i skandynawskiego klimatu, dlatego postawiono na wysoką jakość i niezawodność wyrobu własnej konstrukcji.  Obecnie Grupa Volvo posiada fabryki w 19 krajach i działa na ponad 180 rynkach na całym świecie.</string>

</resources>